---
title: "8 запитань, які варто ставити на співбесіді"
date: 2016-09-20T14:52:13.365246+00:00
draft: false
author: itkpi
email: it@kpi.pp.ua
---

<div class="image-wrapper">
    <img src="/images/2016/09/1474383118_317e4e1c528e41fb94cd623598ec4962.jpg" class="post-image full-img">
</div>

Ви потрапили на співбесіду. Добре, це вже півшляху до job offer!

Важливо пам'ятати, що для успішного її проходження потрібно не тільки відповісти на питання HR і технічного фахівця, але і правильно запитати про важливі для працевлаштування деталі. Якщо вам пропонують задати питання, то це не просто формальність.

За вашими питаннями можна зрозуміти, наскільки ви знайомі з компанією, її продуктами, чи уважні ви були під час співбесіди. Також потенційний роботодавець зможе оцінити ваші аналітичні здібності, зрозуміти, які висновки ви зробили в ході розмови з ним. 

Як це зробити правильно, не здатися занадто нав'язливим і справити позитивне враження? Ось список питань, які важливо задати, якщо ви ще не отримали на них відповіді в ході інтерв'ю.

### Q1: Обов'язки

Перше питання — найважливіше, адже саме воно задає тон співбесіди. Навіть якщо вам вже все встигли розповісти про вашу майбутню роботу, з'ясуйте всі подробиці про проект, специфіку і методології роботи, які ви ще не встигли обговорити. 

Це питання повинне показати обізнаність і бажання працювати, тому можна навіть заглибитися в тонкощі функціоналу, з'ясувати підводні камені і важливі технічні моменти. Також варто уточнити, яких результатів від вас очікують і які тимчасові рамки по оцінці вашої ефективності.

### Q2: Випробувальний термін, навчання, підпорядкування

Далі з'ясуйте тривалість випробувального терміну в компанії, умови його проходження, хто і за якими критеріями буде оцінювати вас.

### Q3: Нова чи стара позиція?

Якщо це місце нове, варто уточнити, чи є точний функціонал, досягнення яких стратегічних цілей компанія очікує від працівника на новій посаді. 

Якщо ж вакантне місце вже займали до вас, то можна уточнити, що сталося з минулим співробітником і які були причини залишення ним посади. Це допоможе краще зрозуміти, які проблеми можуть очікувати на новому робочому місці.

### Q4: Перспективи зростання і розвитку

Таке питання допоможе з'ясувати перспективи кар'єрного зростання, підвищення на посаді, можливості зростання заробітної плати і, одночасно, показати вашу мотивацію і бажання розвиватися в компанії.

### Q5: Організація праці

Уточніть режим роботи, час прибуття, обід, відпустку, дрес-код і внутрішні правила.

### Q6: Зарплата

Якщо у вас не уточнили ваші очікування щодо зарплати і не озвучили суму, ви маєте право уточнити розмір заробітної плати. Фіксована чи ставка, чи є система бонусів і мотивації. Варто уточнити різницю в оплаті вашої праці під час випробувального терміну і в разі його успішного проходження.

### Q7: Корпоративна культура

Уточніть, що пропонує компанія для розвитку корпоративного духу, які є культурні та освітні проекти, чи є корпоративні заходи.

### Q8: Подальші кроки

Наприкінці важливо подякувати людині, яка провела з вами співбесіду, і уточнити, коли чекати рішення про те, чи отримаєте ви job offer.

Для того, щоб не пропустити щось важливе, ви можете записати ваш список питань в блокнот, або на аркуш паперу, що покаже вашу підготованість і зацікавленість. Не соромтеся вийняти список і задавайте питання сміливо!

Проте, не переборщіть: цікавитися, "скільки видів чаю в офісі" або "якої марки стілець у мене буде", все-таки не варто.

Якщо ви дочитали цю статтю до кінця, значить, ви дуже цілеспрямована людина і ми щиро віримо, що все у вас вийде!

Бажаємо успіху в проходженні співбесіди на роботу вашої мрії!

Стаття є перекладом з [SoftengiTraining](http://softengitraining.com/8-questions-article).

Tags: career

