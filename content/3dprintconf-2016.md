---
title: "«Майбутнє за IT-технологіями»: підсумки 3D Print Conference Kiev 2016"
date: 2016-09-23T12:53:32.878426+00:00
draft: false
author: itkpi
email: it@kpi.pp.ua
---

<div class="image-wrapper">
    <img src="/images/2016/09/1474634935_9bdce8dae1244193a0a020db36a754b5.png" class="post-image full-img">
</div>

16 вересня в НСК «Олімпійський» відбулася одна з головних інноваційних подій, присвячена адитивним технологіям в Україні — [3D Print Conference Kiev](http://3dprintconf.com.ua/).

Цього року захід побив всі рекорди в порівнянні з попередніми: за день його відвідало понад 1800 осіб, а у виставці взяли участь 27 компаній-експонентів. Гості та спікери конференції відзначили значний стрибок розвитку 3D-технологій:
>«Помітно збільшилася кількість відвідувачів на виставці. Стає очевидним, що адитивні технології в Україні розвиваються, люди стали розбиратися в різних видах 3D-принтерів, знають про всі методики друку. Зараз ми починаємо працювати на усвідомлену та підготовану аудиторію, яка всерйоз замислюється над професійним застосуванням адитивних технологій у всіх сферах життя»

вважає засновник компанії 3dprinter.ua Марина Іжутова.


## Розіграш призів, art-зона, концерт на 3D-гітарі...

І це далеко не все, що відбувалося у виставковій зоні 3D Print Conference Kiev. Кожен учасник виставки хотів здивувати гостей чимось особливим, в такому розмаїтті подій відвідувачам було з чого вибирати:

- конкурс на кращий малюнок, намальований за допомогою 3D-ручки MYRIWELL, в рамках зони 3D Art
- селфі-конкурс від [Verbatim](http://www.verbatim.ru/)
- розіграш 3D-друкованої моделі мотоцикла на стенді компанії [iPrint3D](http://www.iprint3d.com.ua/)
- в рамках заходу серед відвідувачів виставки компанія [Moy3D](https://www.moy3d.com.ua/) розіграла 3D-принтер Delta Rostock
- на стенді [«Sтахановец»](https://www.facebook.com/InterdentLAB/) розповіли про те, як створюються 3D-моделі зубних протезів, а також про застосування адитивних технологій в медицині та стоматології

Вперше в Україні на 3D Print Conference Kiev відбувся унікальний концерт: група Fontaliza виступила під час кава-брейку і зіграла свої найвідоміші композиції, використовуючи 3D-гітару, яку надрукували представники компанії [Moy3D](https://www.moy3d.com.ua/).

У зоні виставки було представлене професійне 3D-обладнання, яке застосовують в медицині, архітектурі, авто- і суднобудуванні, ювелірному дизайні, кулінарії і не тільки. Гості побачили масу незвичайного: Будду, що сміється,  обіймаючись з тиранозавром Рексом, гігантського Пікачу з безліччю своїх міні-копій, зброю з «Майн Крафта», вази що не б'ються і велику кількість різноманітних фігурок - від злісних черепів до найскладніших конструкцій, намальованих 3D-ручкою.

![](/images/2016/09/1474634959_495b854f94a44ef582e4e62bdc8e2082.jpg)


## Освітня конференція з експертами 3D-друку

3D Print Conference Kiev — це не тільки виставкова зона, а й освітня конференція. На заході зібралися ті, хто використовує тривимірні технології у виробництві, розвитку міст, інфраструктури та інших галузей:

- Бреннан Пуртцер — представник Корпусу миру — розповів про можливості застосування адитивних технологій з метою розвитку бідних міст в Україні. Наразі спікер планує відкрити освітню школу тривимірного друку в Калуші, потім — створити цілу мережу таких закладів по всій країні
- Максим Гербут — творець проекту [PassivDom](http://passivdom.com/) — поділився секретами виробництва «пасивних будинків», а також розповів, чим 7D відрізняється від 3D-принтерів
- Данило Приходько — представник компанії Imatek — розповів про перспективи застосування 3D-технологій у промисловому виробництві
- Олександр Тимошенко (Softprom by ERC) розповів про використання та особливості роботи з програмами для 3D-моделювання від Autodesk
- Ігор Железняк (3DprinterOS) змалював головні критерії розробки локальних і онлайн-додатків для 3D-друку.

В рамках конференції також виступили: Олексій Гвозденко (тенденції світового ринку тривимірних технологій), Микола Ковбаса (нюанси 3D-інжинірингу), Олег Кірєєв (перевірка і контроль якості полімерних ниток), Артемій Дробязко (промдизайн і адитивні технології в реалізації стартапів), Дмитро Годомскій (авторське право і 3D-друк).

![](/images/2016/09/1474634961_916811347d104ed58c54a0512aa230b2.jpg)

## Цілий день майстер-класів для дітей та дорослих!

Виставка і конференція на 3D Print Conference Kiev — не єдине, що приготували для гостей організатори заходу. Протягом дня будь-хто за бажанням міг відвідати зони дитячих і дорослих майстер-класів.

**Професійні лекції для початківців**

У зоні майстер-класів для дорослих лектори розповіли про основи 3D-друку, його види, різних технології і особливості їх використання. Також експерти виділили найякісніші 3D-принтери для професійного використання, розповіли про секрети 3D-моделювання та сканування, програмне забезпечення для створення моделей різних виробів, а також про власні лайфхаки.

**Розважальні заняття для дітей будь-якого віку!**

В рамках заходу 3D Print Conference Kiev компанія [intRobots](http://introbots.com.ua/) обладнала зону дитячих майстер-класів. Досвідчені професіонали навчали юних фахівців роботі з програмами для 3D-моделювання, створення об'ємних малюнків за допомогою 3D-ручки, а також основам програмування роботів на Arduino.

![](http://www.smileexpo.ru/public/userfiles/news/untitled%20folder15/_MG_9162-min.JPG)

Маресьєв Шамжі - директор проекту [3D Print Conference Kiev](http://3dprintconf.com.ua/) - прокоментував минулу 16 вересня подію так:
>«Щороку 3D Print Conference Kiev зростає і стає все більш масштабним. У той же час зростає і ринок 3D-друку. Інновації розвиваються, ми все більше розуміємо, що майбутнє — тільки за IT. На цей раз участь у виставці взяли 27 компаній, я сподіваюся, що в майбутньому році це число збільшиться в рази. Чекаю всіх наступної осені на 3D Print Conference Kiev 2017».

До зустрічі в 2017 році на новій виставці-конференції 3D Print Conference Kiev!

![](/images/2016/09/1474634960_606f570c903146458367f45a6619ec69.jpg)

Стаття є адаптацією [пострелізу](http://3dprintconf.com.ua/ru/article/3d-print-conference-kiev-portal-v-mir-additivnogo-budushchego-55806) конференції.

Tags: 3dprint

