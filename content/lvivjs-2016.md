---
title: "Кілька слів про LvivJS 2016"
date: 2016-09-15T21:31:33.443006+00:00
draft: false
author: itkpi
email: it@kpi.pp.ua
---

<div class="image-wrapper">
    <img src="/images/2016/09/1473096091_c397a2bd8bd545ee880c0141491895ee.jpg" class="post-image full-img">
</div>

Нещодавно відбулася конференція, на яку з'їхалася вся JS-еліта України. Вона проходила у місті, при в'їзді в яке  навіть найбільш заядлі москалі переходять на мову  — у Львові.

Проходила конференція на Арені Львів, що побудована за останнім словом техніки.
Коли лише підійшов, відразу зрозумів, що це не рівня Олімпійському стадіону. І зовні, і всередині все шикарно.
![](/images/2016/09/1472763121_6357b2f2733645de98fa0dbeb2d50775.jpg)
Конференція проводилася у великому загальному приміщенні зі столами, баром (з чаєм, кавою та печивом) та стендами спонсорів, на яких можна було затаритись всім: візитівками, стікерами, шкарпетками і запрошеннями на співбесіди. В лекційних залах встановлена купа розеток, до того ж розміщених так, що до них можна приконектитись з будь-якого місця в залі.

Ще кілька слів про спонсорів (треба відпрацьовувати за виграні шкарпетки), і перейдемо до справи. Отже, близько десяти стендів, які об'єднували дві речі — дівчата-рекрутери, що відповідали на будь-які питання про свою компанію та круті розіграші: фітнестрекери, портативні колонки і навіть квадрокоптер. До того ж, у  кожного стенда були свої фішки: ігри-головоломки, кекси з лого компанії, саморобний лимонад, тощо.

А тепер до справи. 

Конференція ділилася на два потоки: перший та все-що-не-влізло-в-перший.

На першому потоці розглядались більш frontend-направлені штуки, такі як:

1.  __Beauty of everyday tools__ від Олександра Лапшина
<br>[Презентація](http://sudodoki.github.io/slides/lviv-js-august-2016/#/)
![](/images/2016/09/1473189747_31771ece48234d7e97194df82b07ac85.jpg)

2.  __Modern functional concepts and JavaScript__ від Макса Клімішина
<br>[Презентація](https://speakerdeck.com/joymax/modern-functional-concepts-and-javascript-rus)
<br>На мій погляд, мастрід презентація, описувати не буду, самі подивитесь :)
![](/images/2016/09/1473189791_6fb634461b584aaabae9586f30d39571.jpg)

3.  __Flux is dead. Long live Flux!__ від Олексія Распопова
<br>[Презентація](https://alexeyraspopov.github.io/long-live-flux/)
<br>Доповідь,  яка продемонструвала недоліки Redux, і показала, що є сенс підняти Flux з колін (що можливо і відбудеться з версією @3.0.0).
![](/images/2016/09/1473189840_6e69b26b9ac2460b82a8c88eb432b104.jpg)

4.  __Exploring ways to use ES2015 today__ від Романа Кирилича
<br>Корисна доповідь, знайти презентацію якої нажаль не вдалось. Роман провів огляд фіч ES2015, розповів, які що і які браузери підтримують, розказав про бібліотеки з полфілами, тощо.
![](/images/2016/09/1473189840_f223fabb9b8542a08a3ac1ae695089a4.jpg)

5.  __React Native: Are we there yet?__ від Романа Лютікова
<br>[Презентація](https://docs.google.com/presentation/d/1hLb_0zYTe7DbOy5W5Cc3KZ6ZmqtdKD7WF56TlU2Cs14/edit#slide=id.g1492a502ad_0_5)
<br>Огляд можливостей React Native у крос-платформенній мобільній розробці. 
![](/images/2016/09/1473189840_4eebed4735424fe283f3744c0dc4f4f7.jpg)

6.  __How to deploy to production 10+ times a day__ від Андрія Шумади
<br>[Презентація](http://eagleeye.github.io/)
![](/images/2016/09/1473189840_375b6295a975466fb8b4860298ef5dcf.jpg)

У той самий час на другому потоці було не менш цікаво:

1. Був  __NodeSchool воркшоп__ від [Дениса Довганя](https://twitter.com/denysdovhan) і його друзів тривалістю 3 з половиною години
<br>[Сайт з воркшопами](http://nodeschool.io/#workshoppers)
<br>Сказати, що він був класний — нічого не сказати. Хоч і людей було не густо, та все компенсувалося прикладами коду, такими як [безкомпромісне хендлення промісів](https://twitter.com/it_kpi/status/769467323208065024) або WTF-ними штуками, на кшталт цього:
![](/images/2016/09/1473103799_5f8d3a91fac74c818d7a64e89b5e79c9.jpeg)
До слова, ніхто з присутніх в залі так і не придумав адекватного пояснення, чому воно так працює.

2. __Creation of native mobile apps with NativeScript and Angular2__ від Євгена Алаєва
<br>Доволі цікава лекція. Сам не дійшов, проте всім рекомендую переглянути запис, на противагу ReactNative, навколо якого досі існує певний хайп.
![](/images/2016/09/1473189840_e11b8292a1e04683a55c7fc77be81e74.jpg)


3. __Using Reflex for offline first applications__ від Дениса Яремова
<br>Денис вкотре розповідав, як за допомогою [Reflex](https://github.com/mozilla/reflex) побудувати додаток, що добре працюватиме в автономному режимі. [Ось тут](http://frameworksdays.com/event/js-frameworks-day-2016/review/offline-first-app-reflex) можна переглянути його аналогічну доповідь з  JS FDays, про який ми писали [тут](http://itkpi.pp.ua/post/jsfwday-2016/).
![](/images/2016/09/1473189840_9cc1dd00000642829491702527c71c67.jpg)


І враження від наших підписників:
> Загалом враження від конференції дуже гарні. Сподобалися теми, рівень підготовки спікерів. Було цікаво слухати і видно було, що люди дійсно тим хворіють.<br> Трохи незручним було розташування двох зал на різних поверхах, оскільки не було змоги швидко переходити і вчасно потрапляти на HR-сесії і, як результат, на розіграші (до речі, мені пощастило виграти чашку). Хоча, загалом, організація — 5 балів. Цікаві були і стенди компаній з різними завданнями,задачками. <br>Приємно здивувала Node school, але, на жаль, не всі знали, що записуватись для участі треба було заздалегідь. На мою думку, це була достойно організована, цікава та корисна конференція.

-- _Пап Ірина_

>LvivJS 2016 - це подія, яку варто було відвідати. Виступи дійсно показали, що JS набирає обертів і займає місце не тільки у вебі, але й у мобільній розробці. Бурні обговорення на рахунок архітектури Flux, функціонального підходу та інших речей, що провокували слухачі, були досить цікавими як для спікерів, так і для учасників. Те, що на конфі були присутні представники з GL, DataArt, Levi9, Epam, Lohika та інших провідних компаній, додало для відвідувачів багато цікавих тестів та обговорень з розіграшами призів. Взагалі, все було дуже кульно, від місця проведення на Арені Львів, до всієї організації та нових знайомств. Однозначно чекаю LvivJS 2017.

-- _Павленко Дмитро_

В заключення скажу декілька слів від себе. Величезне спасибі оргам! Як на мене, конфа пройшла на найвищому рівні, все дуже сподобалось, + я вивіз 14 різних стікерів (обожнюю стікери :3) та виграв power bank, за що безмежно вдячний нашим підписникам. Тим, хто не охоче відвідує конференції або взагалі на жодній не був, раджу відвідувати, бо це крута можливість завести корисні знайомства та винести дійсно корисну інфу. А тим, хто в темі, раджу приїхати на LvivJS 2017. 

І на останок, тримайте [emojify-text](https://github.com/denysdovhan/emojify-text) ([CLI](https://github.com/denysdovhan/emojify-text-cli)), створений Денисом під час повернення додому з LvivJS:
![](/images/2016/09/1473099684_acb21fa711514565bcbc7f4b32c33a21.jpg)

 

_Співавтор: [MaxymVlasov](mailto:m.vlasov@post.com)_

Tags: JS

