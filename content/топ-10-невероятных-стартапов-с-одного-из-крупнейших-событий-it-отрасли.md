---
title: "ТОП-10 неймовірних стартапів з найбільшої події IT-галузі Lviv IT Arena"
date: 2016-10-10T15:15:49.569462+00:00
draft: false
author: Softengi Training Center
email: Julia.Voloshina@softengi.com
---

<div class="image-wrapper">
    <img src="/images/2016/10/1476111074_09dcd65b37ab44e5a76733d3e116d810.jpg" class="post-image full-img">
</div>

В рамках Lviv IT Arena пройшла битва стартапів. Які технології майбутнього вже поруч? Коли у кожного вдома буде робот? Чому ми стаємо все більш соціальними? І які інновації стартапери пропонують для поліції?

**Senstone**

Це кулон, який вміє "записувати" голосові нотатки, а діставати телефон при цьому не обов'язково. Його презентували на Kyiv Fashion Week і позиціонують, як перший вітчизняний технологічний стартап в сфері моди. Зручний функціонал, лаконічний дизайн, можливість давати голосові команди і записувати нагадування. Це дуже зручно для всіх медійників: з таким кулоном і тексти будуть писатися самі, і планування автоматизується.


**May-B**

Нова інноваційна торгова платформа для ринку 3D-друку, де приватні користувачі і компанії можуть продавати свої проекти 3D-друку. Втратив шкарпетку? Завантаж 3D-макет і надрукуй нову.


**Wepster**

Повідомлення клієнтів з усіх соцмереж і месенджерів надходять в єдиний інтерфейс програми, що значно економить час і покращує комунікації з клієнтами.


**Blynk**

Це IoT-платформа для управління мікроконтролерами через інтернет за допомогою мобільного додатку. З цією програмою можна побудувати свого робота або керувати розумним будинком, витративши на налаштування всього 5 хвилин.


**Kray technology**

Безпілотний дрон, який може бути застосований для захисту рослин в промислових масштабах для більшості рослинницьких господарств. Такі стартапи мають величезний потенціал для аграрної України.


**Stickerpipe**

Маркетплейс для цифрового контенту - стікерів. Будь-який проект, у якого є трафік повідомлень на сайті або в додатку, може встановити програму і пропонувати користувачам набори стікерів безкоштовно або за гроші.


**Cycling**

З його допомогою твій девайс легко перетвориться в зручний інструмент для ефективних тренувань і захоплюючого геймплея для велосипедистів. Ця програма, яка покликана створити велобратство і об'єднати співтовариство велосипедистів.


**Likely**

Програма аналізує фотографії за допомогою нейронних мереж та машинного навчання і передбачає, яка з фотографій отримає більше лайків в соціальних мережах.


**Fitior**

Додаток, що об'єднує людей за спортивними інтересами. Тепер займатися спортом стане веселіше, адже можна знайти нових друзів за спільними спортивними інтересами або подивитися, де і яким спортом займаються ваші друзі зараз, розповісти про свої успіхи, вести фото-журнал тренувань, відкрити для себе нові місця і спортивні заняття.


**Штрафи UA**

Додаток для перевірки та оплати штрафів дорожньої поліції. Це сучасна концепція взаємодії між водієм і державою. Спрощує процес інформування та способи оплати штрафу.


Така різноманітність стартапів ще раз доводить, що новітні технології та інновації здатні пробратися в усі сфери нашого життя, щоб поліпшити їх. Зміни наступають вдома і на роботі, світ змінюється і перетворює наше суспільство в інноваційний соціум.



