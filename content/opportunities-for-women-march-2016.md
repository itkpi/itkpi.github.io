---
title: "Можливості для дівчат (і не тільки) — березень"
date: 2016-03-02T19:24:58.491097+00:00
draft: false
author: bluebirrrrd
email: anna.kurilo21@gmail.com
---

<div class="image-wrapper">
    <img src="/images/2016/03/1456964700_cceb80f82faf42338e1759bb5ad2fce3.jpg" class="post-image full-img">
</div>

Щороку початок весни означає старт відбору на різноманітні літні курси, стажування та інші освітні програми. У цій підбірці — можливості для кар'єрного та професійного розвитку дівчат, дійсні протягом березня:

* Робота на літо:
  - [Rails Girls Summer of Code](#railsgirlssummerofcode)
  - [Google Summer of Code](#googlesummerofcode) (також і для хлопців)
  - [Outreachy](#outreachy)
* Можливості:
  - [Code Jam to I/O 2016 for Women](#codejamtoio2016forwomen)
  - [Next Generation Women Leaders Workshop in Paris, France](#nextgenerationwomenleadersworkshopinparisfrance)

## Робота на літо

### Rails Girls Summer of Code

**Що це:** програма для дівчат (не тільки студенток), що пишуть на Ruby on Rails. 3 місяці full-time (40 годин на тиждень) кодингу для одного із Open Source проектів на Rails із отриманням стипендії, що повністю покриває ваші витрати, та підтримкою менторів. Проекти передбачають роботу в парах, відповідно, для реєстрації необхідно сформувати команду із двох дівчат. <u>Заявки із однією або більш ніж двома учасницями не розглядаються, тож шукайте пару</u>.

**Тривалість програми:** 1 липня – 30 вересня 2016<br/>
**Реєстрація:** [з 17 березня](https://twitter.com/RailsGirlsSoC/status/710098322057465857)<br/>
**Детальніше:** [сайт програми](http://railsgirlssummerofcode.org/)


### Google Summer of Code

**Що це:** глобальна програма, що має на меті збільшити вклад студентів-розробників у Open Source. Щороку до неї приєднуються понад 100 open source організацій, із якими студенти співпрацюють full-time протягом літніх канікул. За вчасно виконану роботу кожен учасник сумарно отримує $5000, а двоє найкращих від кожної організації мають можливість вирушити на Mentor Summit до кампусу Google. 

На відміну від Rails Girls SoC, реєструватися на програму студенти мають окремо. Також організатори наполегливо рекомендують контактувати із організаціями до офіційного старту подачі заявок, щоб познайомитися із менторами та узгодити деталі роботи. [Список організацій-менторів](https://summerofcode.withgoogle.com/organizations/) уже доступний на сайті програми.

**Тривалість програми:** 23 травня – 23 серпня. [Розклад](https://summerofcode.withgoogle.com/how-it-works/)<br/>
**Реєстрація:** 14–25 березня <br/>
**Детальніше:** [cайт програми](https://summerofcode.withgoogle.com/)


### Outreachy
**Що це:** можливість для осіб з груп, мало представлених у open source (звісно, жінки у списку №1), пройти full-time стажування у FOSS-організаціях. [Список організацій](https://wiki.gnome.org/Outreachy/2016/MayAugust#Participating_Organizations) не такий великий, як у GSoC, але проекти не поступаються за цікавістю. Для того, щоб взяти участь у програмі, <u>необхідно заздалегідь зробити contribution у проект, який ви обрали</u>.

Оскільки програми Outreachy та GSoC перетинаються в часі, організатори підтримують зв'язок. Тож, у разі вашого потрапляння до списку інтернів обох програм, вас оберуть на одну із них. 

**Тривалість програми:** 23 травня – 23 серпня. [Розклад](https://wiki.gnome.org/Outreachy/2016/MayAugust#Schedule)<br/>
**Реєстрація:** 16 лютого – 22 березня <br/>
**Детальніше:** [сайт програми](http://outreachy.org)

#### Порада від учасників GSoC попередніх сезонів
Щоб підвищити шанси на участь у будь-якій з перелічених програм, оптимально обирати не один, а 3 проекти, і заповнити заявки на участь разом із менторами. Вони підкажуть вам, як правильно розпланувати робочий час та найкращим чином сформувати submission, щоб вас обрали для участі.

## Можливості

### Code Jam to I/O 2016 for Women
**Що це:** можливість взяти участь у скороченій версії славнозвісного Google Code Jam та виграти квиток на [Google I/O 2016](https://events.google.com/io2016/) (18–20 травня, Mountain View, Каліфорнія) та грант у розмірі $500 на саму подорож. Змагання складатиметься з одного раунду тривалістю 150 хвилин, протягом якого необхідно авторизуватися на сайті та розв'язати декілька завдань. На кожне завдання в залежності від складності дається 4 або 8 хвилин з моменту його відкриття, після вичерпання цього часу рішення не є зарахованим.<br/>
Якщо протягом 2,5 годин ви вирішите хоча б одне завдання вірно та опинитеся у топ-125 результатів, то ви — серед щасливчиків. Компенсацію Google видає після заходу за умови надання доказів подорожніх витрат (чеки, квитки тощо).<br/>
**Хто може взяти участь:** дівчата, яким виповнилося 18 повних років на момент реєстрації в програмі та не є працівниками чи родичами працівників Google.
**Час проведення змагань:** 12 березня, 19:00–21:30 за київським часом.
**[Реєстрація](https://sites.google.com/site/codejamtoioforwomen/)**

### Next Generation Women Leaders Workshop in Paris, France
**Що це:** можливість взяти участь у воркшопі Next Generation Women Leaders 12–14 травня у Парижі, Франція. На воркшопі обговорюватимуть роль жінок у лідерстві, їх вплив на економіку, а також те, як розвивати свої лідерські якості. Усі витрати, пов'язані із подорожжю та проживанням, бере на себе компанія McKinsey, яка і є організатором заходу. <br/>
**Хто може взяти участь:** дівчата з навичками креативного мислення та problem solving, що наразі навчаються у ВНЗ (будь-який напрям навчання), або працюють та мають менше 6 років досвіду.

Для реєстрації необхідно надати наступні документи <u>англійською мовою</u>: 
- academic transcripts (<u>якщо ви подаєтеся з України, то цього робити ***не потрібно***</u>);
- CV, що має включати детальну інформацію про освіту, досвід роботи та будь-які інші активності та досягнення;
- мотиваційний лист (максимально 1 сторінка) з поясненням, чому вас зацікавив цей воркшоп, та короткий опис ситуації, у якій ви проявили лідерські якості.


**Дедлайн:** 8 березня. <br/>
**[Реєстрація](https://mckinsey.secure.force.com/Event/careers/Next_Generation_Women_Leaders_2016_6517)**

Якщо вам відомо про інші можливості для дівчат або ви маєте запитання, звертайтеся у коментарях / [VK](https://vk.com/bluebirrrrd) / на [email](mailto:a@hack.dou.ua?subject=Opportunities%20for%20women,%20march%202016%20feedback&body=I'm%20writing%20you%20to%20share%20my%20impression%20about%20your%20scholarships%20digest).



